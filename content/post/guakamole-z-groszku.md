---
title: "Guacamole z zielonego groszku"
date: 2023-07-07
description: ""
featured_image: ""
categories: [ "Wegetariańskie", "Wegańskie" ]
tags: [ "cebula", "zielony groszek", "czosnek" ]
---

<!-- Number 51 -->

Z awokadowym guacamole ma to głównie wspólny kolor, ale jest bardzo dobre,
nawet jak się nie przepada za zielonym groszkiem (nie przepadam).

<!--more-->

 * 400 g mrożonego zielonego groszku
 * 2-3 ząbki czosnku
 * mała cebula (albo pół dużej)
 * ostra papryczka, świeża lub ze słoika
 * dwie łyżeczki soli
 * dwie łyżki soku z cytryny
 * solidny szus oliwy
 * świeżo zmielony pieprz (tak z pięć obrotów młynka)

Groszek wrzucić do garnka i zalać wodą tak, żeby go ledwo przykrywała.
Zagotować i na małym ogniu gotować przez 5'.

W tym czasie pokroić czosnek, cebulę i papryczkę.

Zagotowany i odcedzony[^1] groszek przestudzić trochę, a potem wrzucić z
resztą składników do jakiegoś naczynia i porządnie zmiksować. I już, gotowe.

[^1]: można zachować trochę wody spod gotowania żeby rozrzedzić nasze niby-guacamole

