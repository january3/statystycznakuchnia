
---
title: "Zupa z resztek szparagów i cukinii"
date: 2020-05-03
description: ""
featured_image: ""
tags: [ "cukinia", "Szparagi", "Zupy" ]
---

<!-- Number 30 -->



 * Resztki szparagów

 * łyżeczka cukru

 * łyżeczka soli

 * dwie cukinie

 * dwie łyżki mąki i dwie łyżki masła

 * 1 żółtko

 * kubeczek śmietany (w sumie wszystko jedno jakiej)

 * trochę wywaru z jarzyn (z proszku)


Resztki szparagów (odcięte kawałki łodyg i skórek) gotować z łyżeczką cukru i łyżeczką soli ok. 20' – nie więcej, bo może zrobić się gorzkie. Wody do gotowania tyle, żeby przykryło resztki – nie za dużo.

Odcedzić resztki szparagów. Dodać wedle uznania wywaru z jarzyn – tak żeby zupy było dość, ale żeby dalej smakowała szparagami.

Dwie średnie cukinie pokroić w kostkę i usmażyć na niewielkiej ilości oleju, żeby zmiękły. Wrzucić do zupy i pogotować 10-15'.

W tym czasie z dwóch łyżek masła i dwóch łyżek mąki zrobić jasną zasmażkę. Stopniowo dodawać po odrobinie zupy i rozprowadzać, aż zrobi się rzadka i jednorodna.

Wlać zasmażkę do zupy, po czym zupę zmiksować.

Wymieszać żółtko ze śmietaną.

Przed podaniem zagotować zupę, zdjąć z ognia i powolutku dodawać śmietanę z żółtkiem tak, żeby się nie zrobiły grudki.

Do zupy pasują [zielone szparagi z patelni](https://statystycznakuchnia.wordpress.com/2020/05/03/zielone-szparagi-z-patelni/).



[Original post](https://statystycznakuchnia.wordpress.com/2020/05/03/zupa-z-resztek-szparagow-i-cukinii/)


