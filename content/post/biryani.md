
---
title: "Biryani"
date: 2023-06-23
description: ""
featured_image: ""
categories: [ "Z patelni" ]
tags: [ "cebula", "ciecierzyca", "cieciorka", "curry", "marchewka", "ryż" ]
---

<!-- Number 51 -->

Kompilacja różnych przepisów, ale całkiem niezła. Mniej upierdliwe niżby się wydawało, ale godzinkę zajmie.

Receptura na olbrzymi gar.



 * ryż basmati: 500g

 * trzy duże ząbki czosnku

 * cztery średnie marchewki

 * dwie małe puszki cieciorki

 * dwie spore cebule

 * 2cm kawałek imbiru

 * pęczek dymki

 * paczka jasnych rodzynek

 * paczka nerkowców

 * łyżka bulionu warzywnego w proszku

 * łyżka przecieru pomidorowego

 * jogurt grecki ca. 700g


Przyprawy:



 * 2-3 łyżki curry (albo więcej)

 * 2-3 łyżeczki kurkumy

 * łyżeczka kardamonu

 * 1-2 łyżeczki chili w płatkach


Rozkruszyć nerkowca na duże kawałki (tzn. połupać, ew. na pół) i zarumienić z odrobiną masła.

Wypłukać starannie ryż (ale nie trzymać w wodzie zbyt długo).

Posiekać cebulę i wycisnąć czosnek. Posiekać w słupki marchewkę. Posiekać na cienkie plasterki dymkę. Zetrzeć imbir.

W wielkim garze, na rozgrzanym oleju albo maśle klarowanym zeszklić cebulę z czosnkiem i przyprawami. Dodać marchewkę i trochę podsmażyć. Dodać 3/4 dymki (zostawiając trochę zielonych krążków do posypania) i jeszcze trochę podsmażyć.

Wsypać ryż z rodzynkami, i mieszając ok. 10 minut podsmażać z warzywami, tak, żeby ryż się porządnie przypiekł. Wrzucić cieciorkę, nerkowce (2/3), przecier, imbir, sok z cytryny, bulion i zalać wodą - na początek tak z 1.5 litra, potem sprawdzać czy nie za mało.

Jak ryż będzie już miękki, odparować jeśli wody było za mało. Podpiekać jeszcze chwilę, mieszając i odskrobując ryż od dna - powinien trochę przywierać, ale się nie przypalić. Potem dodać kilka łyżek jogurtu i wymieszać. Dosolić jeśli trzeba.

Mięsożercy mogą sobie do tego podsmażyć kawałki kurczaka obtoczone w mące.

Serwować z czapą z jogurtu posypaną odrobiną dymki i nerkowców. [Mutanci](https://flavourjournal.biomedcentral.com/articles/10.1186/2044-7248-1-22) mogą posypać zamiast dymką świeżą kolendrą. Weganie, rzecz jasna, zamiast jogurtu mogą użyć jogurtu wegańskiego.



[Original post](https://statystycznakuchnia.wordpress.com/2023/06/23/biryani/)


